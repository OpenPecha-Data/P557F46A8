sdom la |rgyal pos dge sloṅ bzuṅ ba daṅ ||dran par bya ba bcu po daṅ ||ltuṅ bas bdun po bya
ba daṅ ||gleṅ (7) ba yis ni bdun po’o ||

’di ltar yaṅ dgag dbye bco lṅa pa de ñid la dge sloṅ rgyal po ’am | chom rkun nam | g-yon can
nam | gson pa’am | phyir rgol ba’am | phas kyi dgra bos bzuṅ bar gyur na | de la dge sloṅ
dag gis pho ña gtaṅ bar bya (233b1) ste | dge sloṅ ’di bdag cag gi tshaṅs pa mtshuṅs par
spyod pa yin gyis ’di thoṅ śig ces spriṅ śig | gal te btaṅ na legs | ci ste ma btaṅ na pho
ña gñis pa gtaṅ bar bya ste | dge sloṅ ’di bdag cag rnams daṅ lhan cig tu bgyi ba cuṅ źig
mchis kyis (2) ’di thoṅ śig ces spriṅ śig | gal te btaṅ na legs | ci ste ma btaṅ na dge
sloṅ rnams dkyil ’khor gyi naṅ du źugs la dgag dbye bya’o || de’i ’og tu phyi de ñin par nas
dge sloṅ de thar par bya ba’i phyir brtson par bya’o || gal te brtson par byas na legs
| (3) ci ste brtson par ma byas na ’gal tshabs can du ’gyur ro ||

’di ltar yaṅ dgag dbye bco lṅa pa de ñid la dge sloṅ gis ltuṅ ba dran na | dge sloṅ des ltuṅ
ba de dge sloṅ gi mdun du chos bźin du gyis la de’i ’og tu dgag dbye bya’o || dgag dbye ni
’di ltar bya ste | (4) ṅas dgag dbye’i bar chad du ’gyur ba mi smras źes bya ba sṅar gso
sbyoṅ gi gźir ji skad bstan pa bźin bcu tshan rgyas par bya’o ||

’di ltar yaṅ dgag dbye bco lṅa pa de ñid la dge sloṅ gis ltuṅ ba śes la

ci ste phas pam pa byuṅ bar śes na bskrad la dgag dbye bya’o ||

(5) gal te dge ’dun lhag ma byuṅ bar śes na byin gyis brlabs nas dgag dbye bya’o ||

gal te ltuṅ byed daṅ | so sor bśags pa daṅ | ñes byas dag byuṅ bar śes na bśams nas dgag dbye
bya’o ||

’di ltar yaṅ dgag dbye bco lṅa pa de ñid la dṅos po mṅes (6) par gyur nas | kha cig ni lhag
ma med par ’du śes la | kha cig ni lhag ma daṅ bcas par ’du śes na de la gaṅ dag lhag ma med
par ’du śes pa de dag gis ni bskraṅ nas dgag dbye bya’o || gaṅ dag lhag ma daṅ bcas par
’du śes pa de dag gis ni byin gyis rlob tu (7) bcug nas dgag dbye bya’o ||

’di ltar yaṅ dgag dbye bco lṅa pa de ñid la ltuṅ ba ma ṅes te | de la kha cig ni bśams par bya’o
źes zer | kha cig ni bsṅam par bya’o źes zer na | de la gaṅ dag bśags par bya’o źes zer
ba de dag gis ni ’chags su bcug nas (234a1) dgag dbye bya’o || gaṅ dag bsṅam par bya’o
źes zer ba de dag gis ni bsṅam pa byed du bcug nas dgag dbye bya’o ||

