saṅs rgyas bcom ldan ’das la tshe daṅ ldan pa ñe ba ’khor gyis źus pa | btsun pa ’di ltar yaṅ
dbyar gnas par dam bcas pa’i dge sloṅ rnams kyis dge sloṅ ’thab krol bgyid pa | mtshaṅ ’dru
bar bgyid pa | rtson par bgyid pa | ’gyed (7) par bgyid pa | rtsod pa’i gźi bgyid pa dag
mchi’o źes thos te | de dag ṅo tsham mchis pas tho btsam pa ñid du bdag cag la gleṅ bar
bgyid | dran par bgyid do sñam na | de rnams kyis de dag la ji ltar bsgrub par bgyi | ñe
ba ’khor dge sloṅ de rnams kyis gso sbyoṅ (236b1) gi las gñis sam | gsum ’das par byas nas
dgag dbye bya’o ||

gal te de ltar grub na legs | gal te ma grub na dge sloṅ de rnams kyis gnod pa’i ched kyi dkyil
’khor gñis sam | gsum khas blaṅ bar bya’o ||

gal te de ltar grub na legs | (2) gal te ma grub na dge sloṅ de rnams kyis bśes pa’i tshig gis
bsu bar bya | lhuṅ bzed daṅ chos gos blaṅ bar bya ste | lhuṅ bzed daṅ chos gos dag gis
mgu źir rab tu mgu bar byas la dgag dbye bya’o ||

gal te de ltar grub na legs | gal te de ltar ma (3) grub na khrus bya ste | khrus bya bas mgu
źiṅ rab tu mgu bar byas la dgag dbye bya’o ||gal te de ltar grub na legs | gal te ma grub
na chos bsgrag par bya ste | chos bsgrags pas mgu źiṅ rab tu mgu bar byas la dgag dbye bya’o
||

gal te de ltar grub (4) na legs | gal te ma grub na ñe ba ’khor dge sloṅ de dag dkyil ’khor
gyi naṅ du doṅ la gso sbyoṅ bya’o ||

gal te de dag ’di skad ces | tshe daṅ ldan pa dag deṅ dge ’dun gyi dgag dbye bco lṅa pa yin
na | khyed cag ci’i phyir gso sbyoṅ byed ces zer na | de dag (5) la ’di skad ces brjod par
bya ste | tshe daṅ ldan pa khyed can ni glo bur du ’oṅs pa yin la | don ’di ni gñug mar gnas
pa’i dge sloṅ rnams kyi’o źes smros śig | de nas de dag ’di sñam du tshe daṅ ldan pa ’di
dag ni ṅes par zla ba bźi ba’i dgag dbye byed do (6) sñam du sems pa daṅ | de’i ’og tu
’jigs pa daṅ bral źiṅ phas kyi rgol ba daṅ bral nas slar yaṅ dgag dbye bya’o ||

