saṅs rgyas bcom ldan ’das la tshe daṅ ldan pa ñe ba ’khor gyis źus pa | btsun pa gnas gaṅ źig
na dge sloṅ gcig pu źig gnas pa des dgag dbye bco lṅa pa de ñid (7) la ji ltar bsgrub par
bgyi | ñe ba ’khor dge sloṅ des dgag dbye bco lṅa pa de ñid la gtsug lag khaṅ phyag dar
bya | chag chag bya | ba’i lci ba sar pa’i byug par byug par bya’o || seṅ ge’i khri bśam par
bya’o || stan dag gdiṅ bar bya’o || ji tsam nus kyi (226b1) bar du chos bsgrag par bya’o
||

de’i ’og tu sa phyogs mthon po źig tu ’dug la phyogs bźir blta bar bya’o ||

der gal te dge sloṅ yoṅs su dag pa lta ba mthun pa dag cig ’oṅ na | de dag la tshe daṅ ldan
pa dag myur ba myur bar tshur spyon | deṅ dge ’dun gyi dgag dbye (2) bco lṅa pa lags kyis
khyed daṅ lhan cig ’khod la dgag dbye bya’o źes smros śig |

gal te de ltar grub na legs | ci ste de ltar ma grub na dge sloṅ des raṅ gi stan la ’dug la
sems ’di ltar bskyed ciṅ tshig tu brjod de | deṅ dge ’dun gyi dgag dbye bco lṅa pa (3) lags
la | dge sloṅ miṅ ’di źes bgyi ba’i dgag dbye yaṅ bco lṅa pa lags na | bdag dge sloṅ miṅ
’di źes bgyi ba’i dgag dbye byin gyis brlab po || gaṅ gi tshe dge ’dun tshogs pa rñed pa
de’i tshe dge ’du na tshe dge ’du na tshogs pa daṅ lhan cig dgag dbye bgyi’o źes lan (4) gñis
lan gsum du byin gyis brlab par bya’o ||

gaṅ na dge sloṅ gñis gnas pa der yaṅ go rims ni ’di ñid kyis gcig la gcig brjod par bya’o ||
gaṅ na dge sloṅ gsum gnas pa der yaṅ go rims ni ’di ñid kyis phan tshun brjod par bya’o ||
gaṅ na dge (5) sloṅ bźi gnas par ni de dag gis gsol ba byas la dgag dbye bya’o || dgag dbye
byed pa’i dge sloṅ ni bsko bar mi bya’o ||

gaṅ na dge sloṅ lṅa gnas par ni de dag gis gsol ba byas la dgag dbye bya’o || dgag dbye byed
pa’i dge sloṅ bsko bar bya’o || nad (6) pa’i dgag dbye ni blaṅ bar mi bya’o ||

gaṅ na dge sloṅ drug gam lhag pa dag gnas par ni de dag gis gsol ba byas la dgag dbye bya’o
|| dgag dbye byed pa’i dge sloṅ bsko bar bya’o || nad ba’i dgag dbye yaṅ blaṅ bar bya’o ||
||

