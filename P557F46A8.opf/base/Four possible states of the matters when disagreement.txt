’di ltar yaṅ dgag dbye bco lṅa pa de ñid la dṅos po śes la gaṅ zag ma yin pa daṅ | gaṅ zag śes
la (3) dṅos po ma yin pa daṅ | gaṅ zag daṅ dṅos po śes pa daṅ | gaṅ zag daṅ dṅos po mi
śes pa ste |

dṅos po śes la gaṅ zag ma yin pa ji lta bu źen | ’di ltar yaṅ dgag dbye bco lṅa pa de ñid la
rgan źugs mi śes pa | rmoṅs pa | mi gsal ba | mi (4) mkhas pa gźan źig gis spyod yul lam
| spyod yul gyi lam kar rigs kyi bud med dam | rigs kyi na chuṅ la khros sam | tshig ṅan smras
sam | reg par gyur pas mi rnams khros te | kun dga’ ra ba’i sgor ’oṅs nas ’di skad ces
| ’phags pa ’di dag (5) ni mi mdzes pa | ma brtags pa yin te | ’phags pa dag gis ñes pa
’di daṅ ’di dag byas so źes smras kyi | che ge mo źig gis źes de skad du ma smras pa ste |
de lta bu ni dṅos po śes la gaṅ zag ma yin pa źes bya’o ||

gaṅ zag śes la dṅos po ma yin pa ji lta (6) bu źe na | ’di ltar yaṅ dgag dbye bco lṅa pa de
ñid la źes bya ba nas | kun dga’ ra ba’i sgor ’oṅs nas ’di skad ces | ’phags pa ’di dag ni
mi mdzes pa | ma brtags pa źes bya ba’i bar sṅa ma bźin te | ’di ltar ’phags pa che ge mo
źes bya bas ñes pa (7) byas źes smos kyi | ’di skad du ’di daṅ ’di dag byas so źes ni ma
smos pa ste | de lta bu ni gaṅ zag śes la dṅos po ma yin pa’o ||

gaṅ zag daṅ dṅos po śes pa ji lta bu źe na | ’di ltar yaṅ dgag dbye bco lṅa pa de ñid la źes
bya ba nas | kun dga’ ra (237b1) ba’i sgor ’oṅs nas ’di skad ces ’phags pa źes bya ba’i bar
sṅa ma bźin te | ’phags pa che go mo źes bya bas ñes pa ’di daṅ ’di dag byas so źes smos
pa ste | ’di lta bu ni gaṅ zag daṅ dṅos po śes pa yin no ||

gaṅ zag daṅ dṅos po mi śes pa ji lta bu źe na (2) rnam pa ’di dag ma gtogs pa’o || dgag dbye’i
gźi rdzogs so || ||

