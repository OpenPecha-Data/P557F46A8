sdom la |dgag dbye rjes su gnaṅ pa daṅ ||dgag dbye byed pa bsgo ba daṅ ||chos daṅ chos min gtogs
pa daṅ ||nad pa gso ba’i las rnams so ||

saṅs rgyas bcom ldan ’das mñan yod na (7) rgyal bu rgyal byed kyi tshal mgon med zas sbyin gyi
kun dga’ ra bar dbyar bźugs par dam bźes so || de’i tshe dge sloṅ rab tu maṅ po dag ljoṅs
śig tu khrims su bca’ ba ’di lta bu dag byas nas dbyar gnas par dam bcas te | tshe daṅ
ldan pa dag bdag cag gi naṅ (222a1) na dge sloṅ gaṅ gis kyaṅ dbyar gyi naṅ logs su dge sloṅ
la tshul khrims ñams śe’am | lta ba ñams śe’am | spyod pa ñams śe’am | ’tsho ba ñams źes
gleṅ bar mi bya dran par mi bya’o || bdag cag gi naṅ na gaṅ gis chu ra’i bum pa ’am | (2)
khrus kyi bum pa stoṅ pa skam po chu med par mthoṅ na | gal te gcig pus nus par gyur na gcig
pu des bkaṅ la gnas ji ltab bźin du gźag par bya’o || gal te gcig pus mi nus par gyur
na dge sloṅ cig śos la lag brda’i sgra byas te lag rub kyis gnas (3) ji lta ba bźin du bźag
nas gcig la gcig mi smra bar kha rog ste ’gro bar bya’o źes de lta bu’i khrims su bca’ bdag
byas nas ljoṅs su dbyar gnas par dam bcas so ||de nas dge sloṅ rab tu maṅ po dbyar zla
ba gsum ’das na chos gos byas pa daṅ ldan | chos (4) gos zin pa daṅ ldan nas lhuṅ bzed daṅ
chos gos thogs te | phan tshun mi smra bar mñan yod ga la ba de logs su rgyu źiṅ doṅ ste
| rim gyis rgyu źiṅ doṅ ba daṅ | mñan yoṅ du phyin to ||de nas dge sloṅ rab tu maṅ pos lhuṅ
bzed daṅ chos gos mkhos su phab ste | (5) rkaṅ pa gñis bkrus nas | bcom ldan ’das gaṅ na
ba der doṅ ste phyin nas | bcom ldan ’das kyi źabs gñis la ma go bos phyag byas te phyogs
gcig tu ’khod do ||

chos ñid kyis saṅs rgyas bcom ldan ’das rnams ni glo bur du lhags pa’i dge sloṅ rnams la so
sor (6) yaṅ dag par dga’ bar mdzad pa ’dis so sor yaṅ dag par dga’ bar mdzad de | dge sloṅ
dag khyed gaṅ nas ’dir ’oṅs | khyed gaṅ du dbyar gnas par dam bcas źes bya ba ste | saṅs
rgyas bcom ldan ’das kyis glo bur du ’oṅs pa’i dge sloṅ rnams la dge sloṅ (7) dag khyed gaṅ
nas ’dir ’oṅs | khyed gaṅ du dbyar gnas par dam bcas źes so sor yaṅ dag par dga’ bar mdzad
pa daṅ | btsun pa bdag cag ljoṅs śig nas dag zod ’dir mchis te | bdag cag ljoṅs śig tu
dbyar gnas par dam bcas lags so ||(222b1) dge sloṅ dag khyed cag ljoṅs su bde ba la reg par
dbyar gnas par dam bcas sam | khyed cag bsod sñoms kyis brel bar ma gyur mod | btsun pa
med de | bdag cag ljoṅs śig tu bde ba la reg par dbyar gnas par dam bcas te | bdag cag bsod
(2) sñoms kyis kyaṅ brel ba ma mchis lags so || dge sloṅ dag khyed cag ji lta bu źig tu
ljoṅs su bde ba la reg par dbyar gnas par dam bcas | bsod sñoms kyis kyaṅ brel bar ma gyur
| btsun pa ’di la bdag cag dge sloṅ rab tu maṅ pos ljoṅs śig (3) tu khrims su bca’ ba ’di
lta bu dag bgyis nas dbyar gnas par dam bcas te | tshe daṅ ldan pa dag bdag cag gis naṅ na
dge sloṅ gaṅ gis kyaṅ dbyar gyi naṅ logs su dge sloṅ la tshul khrims ñams śe’am | lta ba
ñams śe’am | spyod pa ñams śe’am | (4) ’tsho ba ñams źes gleṅ bar mi bya | dran par mi bya’o
|| bdag cag gi naṅ na gaṅ gis chu ra’i bum pa’am | khrus kyi bum pa stoṅ pa skam po chu
med par mthoṅ na | gal te gcig pus nus par gyur na gcig bu des bkaṅ la gnas ji lta ba bźin
du gźag par (5) bya’o|| gal te gcig pus mi nus par gyur na dge sloṅ cig śos la lag brda’i
sgra byas te | lag rub kyis gnas ji lta ba bźin du bźag nas gcig la gcig mi smra bar kha
rog ste ’gro bar bya’o źes btsun pa bdag cag gis khrims su bca’ ba de lta bu dag (6) bgyis
nas ljoṅs śig tuṅ byar gnas par dam bcas te | btsun pa de ltar na bdag cag ljoṅs śig tu
bde ba la reg par dbyar gnas par dam bcas śiṅ bsod sñoms kyis kyaṅ brel bar ma gyur lags
so ||skyes bu gti mug khyed cag gnas mal na dgra (7) daṅ lhan cig gnas pas bde ba la reg par
dbyar gnas par dam bcas sñam sems sam | skyes bu gti mug dag ’di lta ste mi smra ba ni
mu stegs can gyi rgyal mtshan yin no || de lta bas na dge sloṅ gis mi smra bar dam bca’ bar
mi bya’o || dge sloṅ gis mi (223a1) smra bar dam ’cha’ na ’gal tshabs can du ’gyur ro ||

’on kyaṅ dbyar gnas par dam bcas pa’i dge sloṅ gis dge ’dun la mthoṅ ba daṅ | thos pa daṅ dogs
pa’i gnas gsum gyis dgag dbye bya’o ||

