bar sdom la |gźaṅ ’brum char daṅ rgyal po daṅ ||sñan daṅ chos ni rnam ṅes daṅ ||dge ’dun bar
chad byed (3) gtogs pa ||yaṅ dag bsdus pa’i tshogs yin no ||

’di ltar yaṅ dgag dbye bco lṅa pa de ñid la dge sloṅ gźaṅ ’brum gyis thebs pa rab tu maṅ po
’dug ciṅ mthun par gyur pa daṅ |

de la dgag dbye byed pa’i dge sloṅ ’di sñam du sems te | deṅ dge (4) ’dun gyi dgag dbye bco
lṅa pa yin la | dge sloṅ rab tu maṅ po ’dug ciṅ mthun par gyur pa ’di dag kyaṅ gźaṅ ’brum
gyis thebs pa yin te |

gal te bdag gis dgag dbye lan gsum bzlas pas dgag dbye byas na | tshe daṅ ldan pa ’di dag reg
par mi gnas (5) par ’gyur pas ma la bdag gis dgag dbye lan gcig bzlas pas dgag dbye bya’o
sñam nas | de dgag dbye lan gcig bzlas pas dgag dbye byed na don de la dgag dbye lan gcig
bzlas pa yin no ||

don gźan la dgag dbye lan gcig bzlas pa ni ’di ltar (6) yaṅ dgag dbye bco lṅa pa de ñid la blag
ba med par gnas mal rab tu maṅ po bkram la char pa bab pa’am | ’bab du dogs pa daṅ |

de la dgag dbye byed pa’i dge sloṅ ’di sñam du sems te | deṅ dge ’dun gyi dgag dbye bco lṅa
pa yin la | gnas mal rab tu (7) maṅ po źig ni bla gab med par bkram ste | char pa ’bab pa’am
| ’bab tu dogs la |

gal te bdag gis dgag dbye lan gsum bzlas pas dgag dbye byas na bdag gis gnas mal rnams ma gśer
bar brtul mi nus pas ma la bdag gis dgag dbye (228a1) lan gcig bzlas pas dgag dbye bya’o
sñam nas | de dgag dbye lan gcig bzlas pas dgag dbye byed na | don de la dgag dbye lan gcig
bzlas pa yin no ||

don gźan la dgag dbye lan gcig bzlas pa ni ’di ltar yaṅ dgag dbye bco lṅa pa de (2) ñid la rgyal
po daṅ | btsun mo daṅ | gźon nu daṅ | blon po daṅ | khrom gyi ru pa daṅ | groṅ mi deṅ
| yul mi dag daṅ thabs cig tu kun dga’ ra bar lhags la | der rgyal pos kyaṅ dge ’dun la gos
daṅ zaṅ ziṅ gi rñed pa maṅ du phul | btsun mo daṅ | (3) gźon nu daṅ | blon po daṅ | khrom
gyi ru pa daṅ | groṅ mi daṅ | yul mi dag gis kyaṅ dge ’dun la gos daṅ zaṅ ziṅ gi rñed pa
maṅ du phul la | sgrogs par byed pa’i dge sloṅ gis kyaṅ bsgrags pas nam riṅ źig zad par
gyur pa la |

de la dgag dbye byed pa’i (4) dge sloṅ ’di sñam du sems te | deṅ dge ’dun gyi dgag dbye bco
lṅa pa yin la | rgyal po ’di yaṅ btsun mo daṅ | gźon nu daṅ | blon po daṅ | khrom gyi ru pa
daṅ | groṅ mi daṅ | yul mi dag daṅ thams cig tu kun dga’ ra bar lhags la | ’dir rgyal (5)
pos kyaṅ dge ’dun la gos daṅ zaṅ ziṅ gi rñed pa maṅ du phul | btsun mo daṅ | gźon nu daṅ
| blon po daṅ | khro ma gyi ru pa daṅ || groṅ mi daṅ | yul mi rnams kyis kyaṅ dge ’dun la
gos daṅ zaṅ ziṅ gi rñed pa maṅ du pul te | sgrogs par byed pa’i dge sloṅ gis (6) kyaṅ bsgrags
pas mtshan riṅ źig zad pas |

gal te bdag gis dgag dbye lan gsum bzlas pas dgag dbye byas na bdag gis skya reṅs ma śar bar
dgag dbye bya mi nus pas | ma la bdag gis dgag dbye lan gcig bzlas pas dgag dbye bya’o sñam
nas | de (7) dgag dbye lan gcig bzlas pas dgag dbye byed na | don de la dgag dbye lan gcig
bzlas pa yin no || don gźan la dgag dbye lan gcig bzlas pa ni ’di ltar yaṅ dgag dbye bco
lṅa pa de ñid la sñan pa sñan par smra ba’i dge sloṅ dag gis chos sñan dgu bton pas (228b1)
mtshan riṅ źig zad la | de la dgag dbye byed pa’i dge sloṅ ’di sñam du sems te | deṅ
dge ’dun gyi dgag dbye bco lṅa pa yin la | sñan pa sñan par smra ba’i dge sloṅ ’di dag gis
chos sñan dgu bton pas mtshan riṅ źig zad de | gal te bdag gis (2) dgag dbye lan gsum bzlas
pas dgag dbye byas na bdag gis skya reṅs ma thar bar dgag dbye bya mi nus pas | ma la bdag
gis dgag dbye lan gcig bzlas pas dgag dbye bya’o sñam nas | de dgag dbye la na gcig bzlas
pas dgag dbye byed (3) na | don de la dgag dbye lan gcig bzlas pa yin no || don gźan la
dgag dbye lan gcig bzlas pa ni ’di ltar yaṅ dgag dbye bco lṅa pa de ñid la dge sloṅ mdo
sde ’dzin pa daṅ | ’dul ba ’dzin pa daṅ | ma mo ’dzin pa dag gis chos rnam par (4) gtan la
’bebs pa’i gtam gyis mtshan riṅ źig zad par gyur te | de la dgag dbye byed pa’i dge sloṅ
’di sñam du sems te | deṅ dge ’dun gyi dgag dbye bco lṅa pa yin la | dge sloṅ mdo sde ’dzin
pa daṅ | ’dul ba ’dzin pa daṅ | ma mo ’dzin pa (5) ’di dag gis chos rnam par gtan la ’bebs
pa’i gtam gyis mtshan riṅ źig zad de | gal te bdag gis dgag dbye lan gsum bzlas pas dgag
dbye byas na bdag gis skya reṅs ma śar bar dgag dbye bya mi nus pas ma la bdag gis dgag
dbye lan gcig (6) bzlas pas dgag dbye bya’o sñam nas | de dgag dbye lan gcig bzlas pas dgag
dbye byed na | don de la dgag dbye lan gcig bzlas pa yin no || don gźan la dgag dbye lan
gcig bzlas pa ni ’di ltar yaṅ dgag dbye bco lṅa pa de ñid la dge ’dun (7) gyis naṅ du rtsod
pa’i chos bźi las rtsod pa gaṅ yaṅ ruṅ bźig byuṅ bar gyur la | de nas dge sloṅ mdo sde
’dzin pa daṅ | ’dul ba ’dzin pa daṅ | ma mo ’dzin pa dag gis rtsod pa de rtsod pa źi bar byed
pa’i chos bdun gyis rtson pa rnams du la bar byed | źi bar byed (229a1) ñe bar źi bar
byed pas nam riṅ źig zad de | de la dgag dbye byed pa’i dge sloṅ ’di sñam du sems te | deṅ
dge ’dun gyi dgag dbye bco lṅa pa yin la | dge ’dun gyi naṅ du rtsod pa’i chos bźi las rtsod
pa gaṅ yaṅ ruṅ ba źig byuṅ bar gyur te | dge (2) sloṅ mdo sde ’dzin pa daṅ | ’dul ba ’dzin
pa daṅ | ma mo ’dzin pa ’di dag gis rtsod pa de rtsod pa źi bar byed pa’i chos bdun gyis
dul par byed | źi bar byed | ñe bar źi bar byed pas mtshan riṅ źig zad pas | gal te bdag
gis dgag dbye lan gsum bzlas (3) pas dgag dbye byas na bdag gis skya reṅs ma śar bar dgag
dbye bya mi nus pas | ma la bdag gis dgag dbye lan gcig bzlas pas dgag dbye bya’o sñam
nas | de dgag dbye lan gcig bzlas pas dgag dbye byed na | don de la dgag dbye lan gcig (4)
bzlas pa yin no || don gźan la dgag dbye lan gcig bzlas pa ni ’di ltar yaṅ dgag dbye bco
lṅa pa de ñid la rgyal po ṅa puṅ gi tshogs yan lag bźi pa go bskon pa glaṅ po che’i tshogs
daṅ | rta ba’i tshogs daṅ | śiṅ rta ba’i tshogs daṅ | dpuṅ bu chud gi (5) tshogs daṅ | kun
dga’ ra ba’i sgo’i bar du lhags te | spar thabs su skur pa sgrogs śiṅ | śes ldan dag śākya
’i sras kyi dge sbyoṅ rnams zuṅ śig | sod cig | chiṅs śig | sbyugs śig | ṅa’i glaṅ po che
’tsho ba daṅ | rta rdzi daṅ | śiṅ rta sruṅ ba (6) daṅ | so phag skyed pa daṅ | rgyal mtshan
thogs pa daṅ | ’phan riṅs ’dzin pa so sor rgyal po’i bya ba daṅ | rgyal po’i byed pa
rnams byed par ’gyur ro || źes zer la | de la dgag dbye byed pa’i dge sloṅ ’di sñam du sems
te | deṅ dge ’dun gyi dgag dbye (7) bco lṅa pa yin la | rgyal po’i dpuṅ gi tshogs yan lag
bźi pa go bskon pa glaṅ po che’i tshogs daṅ | rta pa’i tshogs daṅ | śiṅ rta ba’i tshogs
daṅ | dpuṅ bu chuṅ gi tshogs daṅ | kun dga’ ra ba’i sgo’i bar du lhags te spar thabs su skur
ba sgrogs śiṅ | khyed kyis (229b1) śākya ’i sras kyi dge sbyoṅ rnams zuṅ cig | sod cig
| chiṅs śig | spyugs śig | bdag cag gi glaṅ po che ’tshob daṅ | rta rji daṅ | śiṅ rta sruṅ
ba daṅ | so phag skyed pa daṅ | rgyal mtshan thogs pa daṅ | ’phan riṅs ’dzin pa so sor rgyal
po’i bya ba (2) daṅ | rgyal po’i byed pa rnams byed par ’gyur ro źes zer bas | gal te
bdag gis dgag dbye lan gsum bzlas pas dgag dbye byas na gźi des bdag gi srog gi bar chad daṅ
| dge sbyoṅ gi tshul gyi bar cha da daṅ | tshabs par spyod pa’i bar chad du ’gyur bas (3)
ma la bdag gis dgag dbye lan gcig bzlas pas | dgag dbye bya’o sñam nas | de dgag dbye lan
gcig bzlas pas dgag dbye byed na | don de la dgag dbye lan gcig bzlas pa yin no ||

don gźan la dgag dbye lan gcig bzlas pa ni ’di ltar (4) yaṅ dgag dbye bco lṅa pa de ñid la chom
rkun pa dag groṅ bcom pa’am | groṅ khyer bcom pa’am | yul bcom ste | kun dga’ ra ba’i
sgor lhags nas ba laṅ ṅam | ma he ’am | ra dag bsad de | khrag gis yan lag dag byugs nas |
dge sloṅ (5) dag la pho ña btaṅ ste | ’phags pa rnams byuṅ śig | ’dir bdag cag ’khod dgos
so źes zer la |

de la dgag dbye byed pa’i dge sloṅ ’di sñam du sems te | deṅ dge ’dun gyi dgag dbye bco lṅa
pa yin la | chom rkun pa ’di dag kyaṅ groṅ bcom (6) pa’am | groṅ khyer bcom pa’am | yul bcom
ste | kun dga’ ra ba’i sgor lhags nas pa laṅ ṅam | mahe ’am | ra dag bsad de khrag gis
yan lag dag byugs nas | dge sloṅ rnams la pho ñad btaṅ ste | ’phags pa rnams byuṅ śig | ’dir
bdag (7) cag rnams ’khod dgos so źes zer te |gal te bdag gis dgag dbye lan gsum bzlas pas
dgag dbye byas na gźi des bdag gi srog gi bar chad daṅ | dge sbyoṅ gi tshul gyi bar chad
daṅ | tshaṅs par spyod pa’i bar chad du ’gyur bas | ma la bdag gis dgag (230a1) dbye lan
gcig bzlas pas dgag dbye bya’o sñam nas | de dgag dbye lan gcig bzlas pas dgag dbye byed
na | don de la dgag dbye lan gcig bzlas pa yin no ||

don gźan la dgag dbye lan gcig bzlas pa ni ’di ltar yaṅ dgag (2) dbye bco lṅa pa de ñid la rgan
źugs mi śes pa | rmoṅs pa | mi gsal ba | mi mkhas pa gźan źig gis spyod yul lam | spyod
yul gyi lam kar rigs kyi bud med dam | rigs kyi na chuṅ la gśes sam | kha ṅan smras sam
| reg pas mi rnams (3) khros te | kun dga’ ra ba’i sgor lhags nas spar thabs su skur pa sgrogs
śiṅ | śes ldan dag śākya ’i sras kyi dge sbyoṅ rnams zuṅ śig | sod cig | chiṅs śig |
spyugs śig | rgyal po’i graṅ po che ’tsho ba daṅ | rta rji daṅ | śiṅ rta sruṅ ba daṅ | so
phag (4) skyed pa daṅ | rgyal mtshan thogs pa daṅ | ’phan riṅs ’dzin pa so sor rgyal po’i
bya ba daṅ | rgyal po’i byed pa rnams byed par ’gyur ro źes zer la |

de la dgag dbye byed pa’i dge sloṅ ’di sñam du sems te | deṅ dge ’dun gyi dgag dbye bco lṅa
pa yin la | (5) rgan źugs mi śes pa | rmoṅs pa | migs la ba | mi mkhas pa gźan źig gis spyod
yul lam | spyod yul gyi lam kar rigs kyi bud med dam | rigs kyin chuṅ la gśegs sam | kha
ṅan smras sam | reg pas mi rnams khros te kun dga’ ra ba’i sgor (6) lhags nas spar thabs
su skur pa sgrogs śiṅ | śes ldan dag śākya ’i sras kyi dge sbyoṅ rnams zuṅ śig | sod cig
| chiṅs śig | spyugs śig | rgyal po’i glaṅ po che ’tsho ba daṅ | rta rdzi daṅ | śiṅ rta sruṅ
ba daṅ | so phag skyed pa daṅ | rgyal mtshan thogs (7) pa daṅ | ’phan riṅs ’dzin pa so
sor rgyal po’i bya ba daṅ | rgyal po’i byed pa rnams byed par ’gyur ro źes zer te |gal te
bdag gis dgag dbye lan gsum bzlas pas dgag dbye byas na gźi des bdag gi srog gi bar chad daṅ
| dge sbyoṅ gi tshul gyi bar (230b1) chad daṅ | tshaṅs par spyod pa’i bar chad du ’gyur
bas | ma la bdag gis dgag dbye lan gcig bzlas pas gag dbye bya’o sñam nas | de dgag dbye
lan gcig bzlas pas dgag dbye byed na | don de la dgag dbye lan gcig bzlas pa yin no ||

don (2) gźan la dgag dbye lan gcig bzlas pa ni ’di ltar yaṅ mi ma yin pa gnas pa’i phyogs śig
tu gtsug lag khaṅ brtsigs la | rgan źugs mi śes pa | rmoṅs pa | mi gsal ba | mi mkhas pa
gźan źig gis mi ruṅ ba’i sa phyogs su bśaṅ ba daṅ | (3) gci ba daṅ | mchil ma daṅ | snabs
daṅ | skyugs pa daṅ | ’khru pa bor ba daṅ | mi gtsaṅ bas sbags pa’i gnas mal bźag pas mi
ma yin pa rnams khros nas spyod yul daṅ | spyod yul gyi lam ka daṅ | ’acha ga sa daṅ | khyams
daṅ | sgo (4) khaṅ rnams su ’dug nas kyaṅ dge sloṅ rnams la ’bab bar byed do ||de la dgag
dbye byed pa’i dge sloṅ ’di sñam du sems te | deṅ dge ’dun gyi dgag dbye bco lṅa pa yin
la | gtsug lag khaṅ ’di yaṅ mi ma yin pa rnams gnas pa’i phyogs śig tu brtsigs (5) la |
rgan źugs mi śes pa | rmoṅs pa | mi gsal ba | mi mkhas pa gźan źig gis mi ruṅ ba’i sa phyogs
su bśad ba daṅ | gci ba daṅ | mchil ma daṅ | snabs daṅ | skyugs pa daṅ | ’khru ba bor ba
daṅ | mi gtsaṅ bas sbags pa’i gnas (6) mal bźag pas mi ma yin pa rnams khros nas spyod yul
lam | spyod yul gyi lam mam | ’chags ’am | khyams sam | sgo khaṅ rnams su ’dug ste dge
sloṅ dag la ’bab par byed kyis |ji ste bdag gis dgag dbye lan gsum bzlas pas dgag dbye (7)
byas na gźi des bdag gi srog gi bar chad daṅ | dge sbyoṅ gi tshul gyi bar chad daṅ | tshabs
par spyod pa’i bar chad du ’gyur gyis | ma la bdag gis dgag dbye lan gcig bzlas pas dgag
dbye bya’o sñam nas | de lan gcig bzlas pa’i dgag dbyes (231a1) dgag dbye byed na | don
de la dgag dbye lan gcig bzlas pa yin no ||

don gźan la dgag dbye lan gcig bzlas pa ni ’di ltar yaṅ gdug pa gnas pa’i phyogs śig tu gtsug
lag khaṅ brtsigs la | de na rgan źugs mi śes pa | rmoṅs (2) pa | mi gsal ba | mi mkhas pa
gźan źig gis mi ruṅ ba’i phyogs su bśaṅ ba daṅ | gci ba daṅ | mchil ma daṅ | snabs daṅ |
skyugs pa daṅ | ’khru ba dag bor źiṅ mi gtsaṅ pas sbags pa’i gnas mal bźag pas gdug pa khros
te spyod (3) yul lam | spyod yul gyi lam mam | ’chag sa ’am | khyam sa ’am | khyams sam
| sgo khaṅ rnams su ’dug nas kyaṅ dge sloṅ rnams la ’bab par byed | ñal khri dag kyaṅ sgyur
bar byed do ||

de na dgag dbye byed pa’i dge sloṅ ’di sñam du sems te | deṅ dge ’dun (4) gyi dgag dbye bco
lṅa pa yin na | gtsug lag khaṅ ’di yaṅ gdug pa gnas pa’i phyogs śig tu brtsigs la | rgan źugs
mi śes pa | rmoṅs pa | mi gsal ba | mi mkhas pa gźan źig gis mi ruṅ ba’i phyogs su bśaṅ
ba daṅ | gcib daṅ | mchil (5) ma daṅ | snabs daṅ | skyugs pa daṅ | ’khru ba dag bor źiṅ
mi gtsaṅ bas sbags pa’i gnas mal bźag pas gdug pa khros nas spyod yul lam spyod yul gyi lam
mam | ’chag sa’am | khyams sam | sgo khaṅ rnams su ’dug nas dge sloṅ dag (6) la ’bab par
byed | ñal khri dag sgyur bar byed kyis |

gal te bdag gis dgag dbye lan gsum bzlas pas dgag dbye byas na gźi des bdag gi srog gi bar chad
daṅ | dge sbyoṅ gi tshul gyi bar chad daṅ | tshaṅs par spyod pa’i bar chad du ’gyur gyis
| ma (7) la bdag gis dgag dbye lan gcig bzlas pas dgag dbye bya’o sñam nas de dgag dbye
lan gcig bzlas pas dgag dbye byed na | don de la dgag dbye lan gcig bzlas pa yin no ||don
gźan la dgag dbye lan gcig bzlas pa ni ’di ltar yaṅ klug nas (231b1) pa’i phyogs śig tu gtsug
lag khaṅ brtsigs la | de na rgan źugs mi śes pa | rmoṅs pa | mi gsal ba | mi mkhas pa
gźan źig gis mi ruṅ ba’i phyogs su bśaṅ ba daṅ | gci ba daṅ | mchil ma daṅ | snabs daṅ |
skyugs pa daṅ | (2) ’khru ba dag bor źiṅ mi gtsaṅ bas sbags pa’i gnas mal bźag pas klu khros
te spyod yul lam | spyod yul gyi lam mam | ’chag sa ’am | khyams sam | sgo khaṅ dag tu
’dug nas dge sloṅ rnams la ’bab par byed | ñal khri dag kyaṅ sgyur bar (3) byed do |

de na dgag dbye byed pa’i dge sloṅ ’di sñam du sems te | deṅ dge ’dun gyi dgag dbye bco lṅa
pa yin na | gtsug lag khaṅ ’di yaṅ klu gnas pa’i phyogs gcig tu brtsigs la | rgan źugs mi
śes pa | rmoṅs pa | mi gsal ba | (4) mi mkhas pa gźan źig gis mi ruṅ ba’i phyogs su bśaṅ ba
daṅ | gci ba daṅ | mchil ma daṅ | snabs daṅ | skyugs pa daṅ | ’khru ba dag bor la mi gtsaṅ
bas sbags pa’i gnas mal bźag pas klu khros te spyod yul lam | spyod yul gyi (5) lam mam
| ’chag sa ’am | khyams sam | sgo khaṅ dag tu ’dug nas dge sloṅ rnams la ’bab par byed |
ñal khri dag kyaṅ sgyur bar byed do |

gal te bdag gis dgag dbye lan gsum bzlas pas dgag dbye byas na gźi des bdag gi (6) srog gi bar
chad daṅ | dge sbyoṅ gi tshul gyi bar chad daṅ | tshaṅs par spyod pa’i bar chad du ’gyur
gyis | ma la bdag gis dgag dbye lan gcig bzlas pas dgag dbye bya’o sñam nas | de dgag dbye
lan gcig bzlas pas dgag dbye byed na | don de (7) la dgag dbye lan gcig bzlas pa yin no
||

don gźan la dgag dbye lan gcig bzlas pa ni ’di ltar yaṅ nags khrod źig tu gtsug lag khaṅ brtsigs
pa daṅ | me śor bas groṅ daṅ | groṅ khyer daṅ | rgyal po’i pho braṅ ’khor rnams kyaṅ
sreg ciṅ (232a1) ’od ste spyod yul daṅ | spyod yul gyi lam ka yaṅ tshig | ’chag sa daṅ | khyams
sam | sgo khaṅ yaṅ tshig | gtsug lag khaṅ daṅ | gtsug lag khaṅ gi ñe ’khor yaṅ tshig
la thug nas |de na dge sloṅ dgag dbye byed pa ’di sñam du (2) sems te | deṅ dge ’dun gyi
dgag dbye bco lṅa pa yin na | gtsug lag khaṅ ’di yaṅ nags khrod źig tu brtsigs te me śor bas
groṅ daṅ | groṅ khyer daṅ | rgyal po’i pho braṅ ’khor rnams kyaṅ sreg ciṅ ’oṅ ste spyod
yul daṅ | spyod yul gyi lam ka yaṅ tshig (3) ’chag sa daṅ | khyams daṅ | sgo khaṅ rnams kyaṅ
tshig | gtsug lag khaṅ daṅ | gtsug lag khaṅ gi ñe ’khor yaṅ tshig la thug pas |

gal te bdag gis dgag dbye lan gsum bzlas pas dgag dbye byas na gźi des bdag gi srog gi bar chad
daṅ | (4) dge sbyoṅ gi tshul gyi bar chad daṅ | tshaṅs par spyod pa’i bar chad du ’gyur
gyis | ma la bdag gis dgag dbye lan gcig bzlas pas dgag dbye bya’o sñam nas | de dgag dbye
lan gcig bzlas pas dgag dbye byed na | don de la dgag dbye lan gcig bzlas pa (5) yin no
|| || ’dul ba gźi | bam po bcu dgu pa |

don gźan la dgag dbye lan gcig bzlas pa ni ’di ltar yaṅ gśoṅ źig tu gtsug lag khaṅ brtsigs pa
daṅ | ri gzar po’i khar char mo che bab pas groṅ daṅ | groṅ khyer daṅ | yul (6) ’khor daṅ
| rgyal po’i pho braṅ ’khor yaṅ ded ciṅ ’oṅ ste | spyod yul daṅ | spyod yul gyi lam daṅ
| ’chags daṅ | khyams daṅ | sgo khaṅ yaṅ ded la thug | gsug lag khaṅ yaṅ gśer bar gyur pa
daṅ |

de na dgag dbye byed pa’i dge sloṅ ’di sñam du sems (7) te | deṅ dge ’dun gyi dgag dbye bco
lṅa pa yin na | gtsug lag khaṅ ’di yaṅ gśoṅ źig tu brtsigs te | ri gzar po’i khar char mo
che bab pas groṅ daṅ | groṅ khyer daṅ | yul ’khor daṅ | rgyal po’i pho braṅ ’khor yaṅ deṅ
ciṅ ’oṅ ste | spyod yul daṅ (232b1) spyod yul gyi lam daṅ | ’chag sa daṅ | khyams daṅ | sgo
khaṅ yaṅ ded la thug | gtsug lag khaṅ yaṅ gśer bar gyur pas |

gal te bdag gis dgag dbye lan gsum bzlas pas dgag dbye byas na gźi des bdag gi srog gi bar chad
daṅ | dge (2) sbyoṅ gi tshul gyi bar chad daṅ | tshaṅs par spyod pa’i bar chad du ’gyur
gyis | ma la bdag gis dgag dbye lan gcig bzlas pas dgag dbye bya’o sñam nas | de dgag dbye
lan gcig bzlas pas dgag dbye byed na | don de la dgag dbye lan gcig bzlas (3) pa yin no
||

don gaṅ gi phyir dgag dbye lan gñis bzlas pa yin źe na | gaṅ la dgag dbye lan gsum bzlas pa’i
skabs med par gyur na | don de la dgag dbye lan gñis bzlas pa yin no ||

don gaṅ la dgag dbye lan gsum bzlas pa yin źe na | rnal (4) du gnas pa’i gnas skabs na’o ||

don gaṅ la tshogs kyi dgag dbye bya źe na | ’di ltar yaṅ dgon pa ’khrugs pa’i dmag gi ’jigs
pa byuṅ nas | yul mi rnams kyaṅ de daṅ de dag tu bros so || de nas dge sloṅ rnams kyaṅ gtur
bu dag tu chos gos rnams thum po byas (5) te thogs nas phan tshun bltas te | tshe daṅ ldan
pa dag deṅ dge ’dun gyi dgag dbye bco lṅa pa yin mod kyi | gaṅ gi tshe dge ’dun mthun pa
rñed pa de’i tshe dgag dbye bya’o źes brjod nas ’doṅ bar bya ste | don de la tshogs kyi
dgag dbye źes bya’o ||

