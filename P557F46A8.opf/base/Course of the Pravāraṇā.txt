bcom ldan ’das kyis dbyar gnas par dam (2) bcas pa’i dge sloṅ gis dge ’dun la mthoṅ ba daṅ |
thos pa daṅ | dogs pa’i gnas gsum gyis dgag dbye bya’o źes gsuṅs pa dge sloṅ rnams kyis dgag
dbye ji ltaRa bya ba ma śes nas | bcom ldan ’das kyis bka’ stsal pa | ñi ma bdun nam brgyad
na (3) dgag dbye byed par ’gyur na ñi ma ’di sñed cig na dge ’dun gyi dgag dbye mdzad
par ’gyur ro źes spyod yul gyi groṅ khyer du go bar bya’o ||gnas ’cha’ ba’i dge sloṅ rnams
kyis mchod rten daṅ mchod rten gyi ’khor sa rnams su mchod par bya ba’i las la lhag par
(4) brtson par bya ste | dri gtsaṅ khaṅ byi dor bya | brgyan par bya’o || gnas pa daṅ gñug
mar gnas pa’i dge sloṅ rnams kyis gtsug lag khaṅ phyag dar bya | chag chag bya | ba laṅ
gi lcib sar pa’i byug pas byug par bya’o || dge ’dun la rñed pa snum bag (5) can dag dbul
bar bya’o || dge sloṅ mdo sde ’dzin pa daṅ | ’dul ba ’dzin pa daṅ | ma mo ’dzin pa rnams kyis
mtshan mo thog thag chos bśad par bya’o ||

gal te skya reṅs ma śar bar dgag dbye bya mi nus par śes na dus śes par bya ste ci bder bya’o
||

de nas (6) dgag dbye byed pa’i dge sloṅ gcig gam | gñis sam | maṅ po bsko bar bya ste | chos
lṅa daṅ ldan pa’i dge sloṅ dgag dbye byed par ma bskos pa ni bsko bar mi bya’o || bskos pa
ni dbyuṅ bar bya’o || lṅa gaṅ źe na | ’dun pas ’gro ba daṅ | źe sdaṅ gis (7) ’gro ba daṅ
| gti mug gis ’gro ba daṅ | ’jigs pas ’gro ba daṅ | dgag dbye daṅ dgag dbye ma yin pa mi
śes pa ste | chos ’di lṅa daṅ ldan pa’i dge sloṅ dgag dbye byed par ma bsko bar mi bya’o ||
bskos pa ni dbyuṅ bar bya’o || chos lṅa (223b1) daṅ ldan pa’i dge sloṅ ni dgag dbye byed
chos lṅa daṅ ldan pa’i dge sloṅ dgag dbye byed par ma bskos pa ni bsko bar mi bya’o || bskos
pa ni dbyuṅ bar bya’o || lṅa gaṅ źe na | ’dun pas ’gro ba daṅ | źe sdaṅ gis (2) ’gro ba
daṅ | gti mug gis ’gro ba daṅ | ’jigs pas ’gro ba daṅ | dgag dbye daṅ dgag dbye ma yin pa
mi śes pa ste | chos ’di lṅa daṅ ldan pa’i dge sloṅ dgag dbye byed par ma bsko bar mi bya’o
|| bskos pa ni dbyuṅ bar bya’o ||bsko ba ni ’di ltar bya ste | gnas mal bśam pa byas la
gaṇ+ḍī brduṅs te | dge sloṅ rnams (3) la dris pa’i tshig gis yaṅ dag par bsgo la | dge ’dun
thams cad ’dug ciṅ mthun par gyur pa daṅ | re źig daṅ por spro bar bya ste | miṅ ’di źes
bya ba khyod dbyar gnas pa’i dge ’dun la dgag dbye byed par spro’am | des spro’o źes brjod
par bya’o ||

de’i (4) ’og tu dge sloṅ gcig gis gsol ba byas nas las bya ste | dge ’dun btsun pa rnams gsan
du gsol | miṅ ’di źes bgyis ’di dbyar gnas pa’i dge ’dun la dgag dbye bgyid par spro na
| gal te dge ’dun gyi dus la ba ba ciṅ bzod na dge ’dun (5) gyis gnaṅ bar mdzod cig daṅ dge
’dun gyis dge sloṅ miṅ ’di źes bgyi ba ’di dgag dbye bgyid par bskos te | dgag dbyi bgyid
pa’i dge sloṅ miṅ ’di źes bgyi ba ’di dbyar gnas pa’i dge ’dun la dgag dbye bgyid par ’gyur
ro || ’di ni gsol ba’o ||

(6) las ni ’di ltar bya ste | dge ’dun btsun pa rnams gsan du gsol | dge sloṅ miṅ ’di źes bgyi
ba ’di dbyar gnas pa’i dge ’dun la dgag dbye bgyid par spro ste | de’i slad du dge ’dun
gyis dge sloṅ miṅ ’di źes bgyi ba dgag dbye bgyid par bsko na | dge sloṅ (7) mi.iṅa ’di źes
bgyi ba ’di dbyar gnas pa’i dge ’dun la dgag dbye bgyiṅ par bsko bar tshe daṅ ldan pa gaṅ
dag bzod pa de dag ni caṅ ma gsuṅ śig | gaṅ dag mi bzod pa de dag ni gsuṅ śig |dge ’dun
gyis bzod ciṅ gnaṅ nas | dge ’dun gyis dge sloṅ (224a1) miṅ ’di źes bgyi ba ’di dge ’dun
la dgag dbye bgyid par bskos lags te | ’di ltar caṅ mi gsuṅ bas de de bźin du ’dzin to ||

ṅas dgag dbye byed pa’i dge sloṅ gi kun tu spyod pa’i chos bca’ bar bya ste | dgag dbye byed
pa’i dge sloṅ gis (2) dge ’dun gyi ched du ’jag ma dag ñe bar gźag par bya ste | de’i ’og
tu brim par bya’o || gal te gcig pu źig yin na | des rgan rims kyi mtha’ nas bzuṅ ste gźon
rims kyi mtha’ nas brim par bya’o || gcig gis ni dbus nas so || gcig gis ni gźon rims kyi
mtha’i bar du brim par bya’o || ji ste gnis yod na gcig gis rgan rims kyi (3) mtha’ nas
brim par bya’o || cig śos kyis ni gźon rims kyi mtha’ nas so || ’on te maṅ po źig yod na gcig
gis ni rgan rims kyi mtha’ nas brim par bya’o || gcig gis ni dbus nas so || gcig gis ni
gźon rims kyi mtha’ nas so ||

de’i ’og tu (4) dge ’dun gyi gnas brtan gyis gsol ba ’ba’ źig gis las bya ste | dge ’dun btsun
pa rnams gsan du gsol | deṅ dge ’dun gyi dgag dbye bco lṅa pa lags te | gal te dge ’dun
gyi dus la ba bciṅ bzod na | dge ’dun gyis gnaṅ bar mdzod cig daṅ | (5) deṅ dge ’dun gyi
dgag dbye mdzad do || ’di ni gsol ba’o ||

de nas dgag dbye byed pa’i dge sloṅ gis dge ’dun gyi gnas brtan gyi mdun du ’greṅ bar bya ste
| dge ’dun gyi gnas brtan gyis ’di skad ces | dge ’dun btsun pa rnams gsan du gsol | (6)
deṅ dge ’dun gyi dgag dbye bco lṅa pa lags te | bdag dge sloṅ miṅ ’di źes bgyi ba’i dgag
dbye yaṅ bco lṅa pa lags na | bdag dge sloṅ miṅ ’di źes bgyi ba dge ’dun btsun pa rnams la
mthoṅ ba daṅ | thos pa daṅ | dogs pa’i gnas gsum gyis dgag (7) dbye bgyid kyis | tshe daṅ
ldan pa rnams kyis sa dag la gdams su gsol | tshe daṅ ldan pa rnams kyis bdag la rjes su
bstan du gsol | tshe daṅ ldan pa rnams kyis bdag rjes su gzuṅ du gsol | tshe daṅ ldan pa rnams
kyis thugs brtse ba ñe bar bzuṅ ste | bdag (224b1) la thugs brtse bar mdzad du gsol |
ltuṅ ba śes śiṅ mthoṅ na chos bźin ’dul ba bźin slar bgyi’o źes de ltar lan gñis | de ltar
lan gsum du brjod par bya’o || de bźin du dge ’dun gsar bu’i bar gyis dgag dbye bya’o ||

de’i ’og tu dgag dbye byed (2) pa’i dge sloṅ rnams kyis dgag dbye bya ste | gal te dgag dbye
byed pa’i dge sloṅ gñis yod na gcig la gcig dgag dbye bya’o || ji ste gcig pu źig yin na
dge sloṅ źig gi mdun du dgag dbye bya’o ||

de’i ’og tu dge sloṅ ma rnams daṅ | dge slob ma (3) rnams daṅ | dge tshul pha daṅ | dge tshul
ma rnams dgag dbye byed du gźug go ||

de’i ’og tu dgag dbye byed pa’i dge sloṅ gis rgan rims kyi mdun du ’dug ste | dge ’dun gyis
dgag dbye mdzad lags so źes brjod par bya’o || thams cad kyis dgag dbye (4) legs par mdzad
zin to || dgag dbye śin tu legs par mdzad zin to źes brjod par bya’o || gal te de skad ces
smras na legs | ji ste de skad ma smras na ’gal tshabs can du ’gyur ro ||

de’i ’og tu dgag dbye byed pa’i dge sloṅ gis khab bam | gri yaṅ (5) ruṅ khyer la rgan rims kyi
mdun du ’dug ste | btsun pa dag doṅs po ’di tsam gyis kyaṅ dbyar gnas pa’i dge ’dun la
dgag dbye mdzad par chud do źes brjod par bya’o || thams cad kyis legs par chud do || śin
tu legs par chud do źes brjod par (6) bya’o|| de na gaṅ cuṅ zad ci rñed pa ni dge ’dun gyis
bgo bar bya’o ||

